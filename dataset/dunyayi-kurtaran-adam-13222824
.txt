*
Bakın, Serap öldü.
Adana’da markete molotof atıldı.
Mersin’de polis karakolu basıldı.
Ertesi gün gene basıldı.
İzmir’de belediye otobüsü yakıldı.
Mardin’de PTT’ye molotof atıldı.
Urfa’da hastaneye molotof atıldı.
Hakkâri’de askerlik şubesine...
Bursa’da halk otobüsüne...
Siirt’te karakola molotof atıldı.
Hakkâri’de panzeri yaktılar.
Van’da polis minibüsünü yaktılar.
Şırnak’ta gazeteye molotof atıldı.
Antalya’da bankaya molotof atıldı.
Tunceli’de bankamatiğe...
Diyarbakır’da kaymakamlığa...
Mardin’de dershaneye...
Ağrı’da markete...
Batman’da Telekom’a...
Urfa’da ambulansa...
Eskişehir’de otobüse...
Gaziantep’te midibüse...
Hatay’da dolmuşa molotof atıldı.
*
Devlet, sanırsın armut.
Ööle duruyor.
*
Aynı devlet, dünyanın güvenliğini sağlamak için, “Birleşmiş Milletler Güvenlik Konseyi Üyesi” iyi mi!
¡
En son, molotof attılar Muş’ta.
Esnaf sokağı taradı...
Neciymiş o esnaf?
Manifaturacı.
*
Manifaturacı, canını-malını korumak için tezgâhın altında Kalaşnikof tutuyorsa, sen hangi dünyanın güvenliğinden bahsediyorsun kardeşim? Mars mı burası?
Yoksa sen mi Jüpiterlisin?